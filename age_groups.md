---
title: Udbredelsen af smitte i forskellige aldersgrupper
description: Beregning af SARS-CoV-2 smitte i forskellige aldersgrupper
---

# Beregning af SARS-CoV-2 smitte i forskellige aldersgrupper
Kristoffer T. Bæk, februar 2021

<div class="likely">
    <div class="facebook">Del</div>
    <div class="twitter">Tweet</div>
    <div class="linkedin">Del</div>
</div>
<br>


# Baggrund

Det er mange gange i løbet af efteråret blevet meldt ud fra myndighederne (f.eks. her, her, og her), at smitten med SARS-CoV-2 er særligt udbredt blandt de unge.

Men passer det?

Det er rigtigt at både det absolutte antal positive og incidensen (altså positivt testede set i forhold til hvor mange der er i aldersgruppen, angivet som positive per 100.000) i løbet af efteråret og særligt op til jul har været klart højest blandt de 10-29 årige (Figur 1). Men som det efterhånden er velkendt, er det helt afgørende at se de tal i lyset af hvor mange, og hvem, man tester. Jo flere man tester, jo flere smittede finder man, alt andet lige. Statens Serum Institut (SSI) beskriver dette forhold i bl.a. denne rapport.

SSI har indtil d. 9. feb, 2021 ikke offentliggjort data for hvor mange man testede i hver aldersgruppe, og det har derfor været umuligt at beregne positivprocenten og dermed få en idé om hvor udbredt smitten er i forskellige aldersgrupper.

Nu er de data så offenliggjort at kan ses i figur 10.1 i SSI's ugentlige opgørelser, og jeg har brugt de data til at beregne hvor udbredt smitten er i de forskellige aldersgrupper, og om det passer at smitten er særlig udbredt blandt unge.

# Metode

Desværre er tallene kun tilgængelige i SSI's figur 10.1 og ikke i en datafil, og jeg har derfor aflæst værdierne fra grafen efter bedste evne (Figur 2). De aflæste værdier kan downloades her.

For at sikre mig at jeg har aflæst værdierne nogenlunde korrekt, sammenligner jeg med de kendte tal for positive og testede for alle aldersgrupper. Da de aflæste værdier angiver positive og testede per 100.000, udregner jeg først de absolutte værdier vha. befolkningsdata fra Danmarks Statistik, tager summen af alle aldersgrupperne, og sammenligner så dette tal med det kendte
tal for positive og testede for hver uge (Figur 3).

Man kan se af venstre panel for antal positive per uge, at min aflæsning af graferne er ret præcis. Til gengæld er de aflæste tal for testede generelt ca 10% lavere end de kendte data (jeg har sammenlignet med tallene for "ikke tidligere positivt testede", da dette tal normalt bruges til beregning af positivprocent). Jeg tror forskellen skyldes, at SSI's graf (helt korrekt) korrigerer for personer der testes flere gange per uge, hvorimod denne korrektion ikke er lavet (det er ikke muligt med de tilgængelige data, se forklaring her) i min opgørelse over antal testede per uge. Grafen til højre giver derfor et interessant indblik i hvor mange der testes flere gange om ugen, men det er ikke fokus her.

Alt i alt anser jeg aflæsningen af graferne for at være korrekt.

# Resultater

De aflæste data for positive og testede kan ses af Figur 4, som viser det samme som SSI's figur.
